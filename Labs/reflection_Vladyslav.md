# Моє есе-рефлексія

Мені подобаються проєкти в команді і цей не був виключенням. Це завжди цікаво й корисно, особливо якщо всі зірки зійшлись: хороші та компетентні товариші по команді, цікавий проєкт та достатньо часу.

Кожного тижня у нас були міти, де ми обговорювали найближчі цілі та розподіляли задачі. Було не просто, бо для нас це була перша дисципліна, пов'язана з веб-розробкою (курс очевидно не розрахований на таку ситуацію, але на 3 курсі очікувати на це з точки зору студента, мабуть, не має сенсу), але кожен робив все, що міг і, навіть якщо колись у когось було менше роботи, ніж у інших, це було заздалегідь обговорено та домовлено на міті. Також у нас в команді все ж таки була людина, яка вже мала досвід розробки веб-застосунків, більше того комерційний, що, безумовно, дуже допомогло на перших стадіях. 

Не зважаючи на інколи різні погляди на дизайн та архітектуру та різний рівень знань товаришів, ми завжди намагались шукати компроміси і допомагали одне одному.

Впродовж курсу активно намагався приймати участь в роботі і багато чого навчився навіть за межами веб-розробки.

На жаль, ми не змогли утримати однаковий темп роботи впродовж всього семестру — під кінець у когось зʼявились особисті життєві проблеми, у когось завелике навантаження з інших дисциплін. Це було найбільшим викликом.